# Mindgames: interfaccia cervello-computer applicata al gaming.

*Presentazione allo stand Senato/MIUR in occasione del Salone Internazionale del Libro 2019*

Si possono sviluppare soluzioni realmente innovative unendo ricerca tecnologica con didattica a scuola? MindGames vuole utilizzare un caschetto elettroencefalografico di tipologia commerciale a basso costo per far interagire i player con due diversi videogiochi: MindArkanoid e MindDrive. La sfida è complessa e coinvolge discipline che vanno dalla fisiologia del cervello alla psicologia passando per l'informatica. Anche i videogiocatori hanno vita dura, poichè devono capire al volo quali sono i loro migliori "stati mentali" per poter aver successo nel videogioco senza stancarsi troppo!
Gli alunni hanno sviluppato MindGames portando a scuola il mondo futuristico delle interfacce cervello-computer.

Lo sviluppo dei MindGames è svolto nel contesto di ASL in Azienda simulata attuando tutte le moderne pratiche in uso nelle aziende tecnologiche: brainstorming iniziale, sviluppo, integrazione, configurazione, gestione delle versioni e del lavoro collaborativo tramite la piattaforma Github.

